<?xml version="1.0" encoding="UTF-8"?>
<song>
  <title>V Kristovi len</title>
  <hymn_number>299</hymn_number>
  <presentation>V1 V2 V3 V4</presentation>
  <lyrics>[V1]
 V Kristovi len ja nádej mám,
 silou a svetlom je môj Pán.
 On uholným je kameňom,
 istotu navždy mám len v Ňom.||
 Je moja skrýš a pevný hrad,
 keď zúri boj a hrozí hlad.
 Je verný vždy a vo všetkom,
 pokoj a nádej mám len v Ňom.
[V2]
 V Kristovi Boh sa zjavil nám,
 zostúpil na zem k nám On sám
 a celý svet tak miloval,
 že telo smrteľné si vzal.||
 Život svoj z lásky položil,
 nám neba brány otvoril.
 S vďačnosťou znej Mu pieseň chvál,
 veď za mňa život svoj tiež dal.
[V3]
 Do hrobu svet Ho pochoval,
 no Kristus na tretí deň vstal.
 On zvíťazil nad temnotou
 a svetlo rozlialo sa tmou.||
 Už nemá vládu temná noc,
 už nado mnou hriech nemá moc.
 Ja Kristov som, spasený Ním,
 a kráčam životom len s Ním.
[V4]
 Vo mne je Pán a ja som v Ňom,
 po cestách vedie ma len On.
 On vládne mi, môj Pán a Kráľ
 už pevne za ruku ma vzal.||
 Už žiadna moc, či divý prúd,
 ma nevyrvú viac z Jeho rúk.
 A keď raz príde smrti deň,
 Pán si ma privinie, to viem.</lyrics>
</song>